Gruppe Forfatning
=================

> **Gruppe C: *Vitamin-C***(?)
> <br>*Emma (ekoc), Andreas (abhn),
> Dennis (dttn), Steffen (shau), Stig (skil)*

Kontrakt
========
## Møder
- Fast mødetid mandag kl. 10:00 og tirsdag kl. 10:00 (GMT+1 / 24HR).
  - Emma arbejder i Analog hver anden mandag fra kl. 09:00 til 11:30.
- Mødetider kan ændre sig efter behov og kan arrangeres ad hoc.
- Hvert møde starter med en gennemgang af logbog/dagsorden
  efter behov.
  - Der vælges en ordstyrer og referent. Rokeres fra møde til møde.
- Hvert møde skal slutte med en opsamling samt uddelegering af
  eventuelle arbejdsopgaver.
- Afbud skal helst ske med 24 timers varsel.
- Kommer man for sent afleveres der `1kr/minut` (med start 10 min.
  efter aftalt mødetid). Med et loft på `20kr`.
  - Undtagelse: Findes en god begrundelse for forsinkelsen og
    gives der besked forinden slipper man for 'bøden'.
- Gruppemøder foregår på ITU med mindre andet er aftalt.
  - Ved møder på ITU, vil det være at foretrække hvis et mødelokale
    eller en boks kan findes.

### Mødetidspunkter
| Mandag     | Tirsdag    |
| :--------: | :--------: |
| kl. 10:00  | kl. 10:00  |

### Fravær
I tilfælde af, at en person er lovligt fraværende, må resten af gruppen så vidt muligt forsøge, at inddrage personen i beslutninger og arbejde der er lavet i dennes fravær.

### Pauser
- Pauser bør begrænses til 5-10 minutter, da gruppemøderne generelt holdes efter frokosttid.
- Gruppen bør holde én generel pause i timen. Hvis et gruppemedlem bliver dårlig eller har behov for toiletbesøg, er vedkommende (selvfølgelig) undtaget.

## Roller
Emma Arfelt [ekoc@itu.dk](mailto:ekoc@itu.dk), er projektleder. Dennes rolle er, at fastholde fokus, sikre overholdelse af deadlines og koordinering af opgaver.

## Arbejdsproces og værktøjer
- Det er vigtigt, at den kode som implementeres forstås af alle gruppemedlemmer.
- Der benyttes 'branches' i projektets git-repository, for at isolere indivuduelt arbejde, og så der kan benyttes PR's (pull-requests).
  - Branches benytter følgende navngivnings konvention:
    - Ved implementation af en funktion (feature):<br>
      `feature/<feature_to_implement>`
    - Ved rettelse af kode der fejler (fix/bugfix):<br>
      `fix/<bug_to_fix>`
    - Ved indtastning af rapport-tekst eller dokumentation:<br>
      `other/<some_change>`
- Ved afslutning af arbejde på en branch laves et pull request på GitHub for den branch. Et andet gruppemedlem kigger koden igennem og kan vælge at merge koden ind i `master` eller give feedback på hvad der skal laves om, før koden merges. Dette sikrer at koden indeholder færre fejl, og at al kode Altid er blevet et af mindst 2 gruppemedlemmer.
- [Trello](https://trello.com/b/WzzhtsXu/danmarkskort) bruges til at give et bedre overblik over opgaver samt to-do’s.
- I koden prioriterer vi at lave en grundig dokumentation.
  - Heraf klasse- og metode dokumentation vha. Javadoc, og
    kommentarer på linjer med særlig kompleks kode.
- JavaFX bliver brugt til at kode Interfacet af programmet

### Arbejdsfordeling
Der er ikke noget individ i gruppen, der skal overbebyrdes med arbejde. Arbejdet skal uddeles retfærdigt mellem gruppemedlemmerne.

## Mål og ambition
- Det forventes at alle yder deres bedste og at alle går den ekstra mil for et succesfuldt gruppearbejde.

- Gruppen har fastlagt et højt ambitionsniveau. Dette indebærer, at vi alle stræber efter et 12-tal og arbejder målrettet og fokuseret på at opfylde dette, men vi ønsker alle som minimum en karakter over gennemsnittet.

- Hvis ét eller flere medlemmer af grupper misligholder ovenstående punkter, er det op til de øvrige gruppemedlemmer at tage eventuelle konflikter op til gruppemøderne.

## Uoverensstemmelser
- Diskussioner og uoverensstemmelser afgøres ved fælles enighed.

- Opnås fælles enighed ikke kan det i sidste instans afgøres ved afstemning. Flertal bestemmer.


## Kommunikation
- Tekster og referater skrives i Google Docs på dansk.
- Kode og dokumentation skrives på engelsk.
- Uddelegering af opgaver sker på Trello.

### Kommunikationskanal
Vores primære kommunikationsmiddel er Facebook. Alle medlemmer er på Facebook og bruger det dagligt.

Alle vigtige beskeder (bl.a. vedrørende fravær) skal kommunikeres i en separat besked på gruppens fælles Facebook-gruppe (alternativt pr. SMS) og ikke som svar på andre tråde.

Facebook-gruppen faciliterer planlægning af gruppe-events, hvilket gør kommunikationen overskuelig og nem.

Intern kommunikation skal være klar og entydig, således at antallet af misforståelser minimeres. Hvert gruppemedlem har ansvar for at holde sig ajour med informationer i gruppens Facebook-gruppe.

### Gensidig respekt
Selvom man er uenig, stresset osv. skal man respektere hinanden og imødekomme alle input. Alle gruppemedlemmers taleret skal respekteres, og vi afbryder ikke hinanden.

### Åben konstruktiv kritik
Man kritiserer ikke for at kritisere, men kommer med forslag til hvordan tingene kan gøres bedre. Ligeledes skal man også kunne klare konstruktiv kritik uden at tage det personligt.

### Ærlighed/åbenhed
Hvis man er utilfreds med noget i gruppearbejdet, skal man bringe det op til diskussion i gruppen og ikke fortie det.

### Frie spørgsmål
Der findes ingen dumme spørgsmål. Man skal ikke være bleg for at spørge sine gruppemedlemmer, hvis der er noget, man ikke forstår.

## Diverse
- Snack kan tages med ad hoc (og skal deles med gruppen)

- Der er plads til hygge ved siden af gruppearbejdet

## Medlemmer og underskrifter
> &lt;Mangler!&gt;
